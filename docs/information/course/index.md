# Tárgy információk

## Előadó és fontos linkek

A tárgy előadója: [Gincsai Gábor](https://www.aut.bme.hu/Staff/gincsai)

- Moodle: [Webportálok fejlesztése - BMEVIAUJV83 2025/26/2](https://edu.vik.bme.hu/course/view.php?id=15541)
- Tanszéki portál: [Webportálok fejlesztése (VIAUJV83)](https://www.aut.bme.hu/Course/webportalok)
- TAD: [Webportálok fejlesztése](https://portal.vik.bme.hu/kepzes/targyak/VIAUJV83)
- Elsődleges kommunikációs csatorna a tárgy Teams csoportja.

## Előadások, laborok

A Webportálok fejlesztése c. tárgy **online** formában kerül lebonyolításra, így nincs órarendi időpont és mindenki a saját tempójában haladhat. Ennek az a nagy előnye, hogy az előadás és labor anyagokat tömbösítve akár a félév első pár hetében le lehet tudni és a házi feladatot, amivel akár megajánlott jegyet is lehet kapni, akár a tavaszi szünet után be lehet mutatni és megszerezni az érdemjegyet!

## Tárgykövetelmények

Két követelmény van a tárgyon, ami szükséges az aláíráshoz.

- Specifikáció készítése: Részletek a [Házi feladatok - Specifikáció készítése](../../homework/01 - Specifikacio/index.md).
- Nagyházi feladat: Részletek a [Házi feladatok - Nagyházi feladat készítése](../../homework/02 - Nagy hazi feladat/index.md).

A specifikáció és a házi feladat beadása az aláírás megszerzésének és egyben a vizsgára bocsájtásnak szükséges feltétele. A jegy beírásának feltétele, hogy az elfogadott házi feladat kódja a Moodle-be fel legyen töltve.

A tárgy **szóbeli vizsgával zárul**, azonban a szóbeli vizsga kiváltható egy emelt szintű házi feladat elkészítésével.

A vizsgaidőszakban legalább 3 időpont kerül meghirdetésre. A vizsga anyagát az előadáson és a gyakorlatokon elhangzottak képezik, azonban kiemelkedően jó házi feladat határidőre történő leadása esetén megajánlott jegy lehetséges.

### Megajánlott jegy

Teljeskörűen működő és igényesen elkészített házi feladatra megajánlott jegy kapható. A megajánlott jegy csak jó (4) vagy jeles (5) osztályzat lehet, amit a nagyházi feladat alapján állapítunk meg.

A specifikáció leadása után a hallgatók visszajelzést kapnak, hogy a házi feladatuk esélyes-e a megajánlott jegyre. Ilyenkor még van lehetőség bővíteni a funkciókat, hogy megajánlott jegyet szerezhessenek.

Fontos: aki megajánlott jegyet szerzett, az is jelentkezzen a Neptunon vizsgára, hogy a jegyet be tudjuk írni.